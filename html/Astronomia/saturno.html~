<!DOCTYPE html>
<html>
<head>
	<title>SATURNO</title>
</head>
<body bg color="black" background="../../img/Astronomia/sfondoastronomia.jpg">
    <img align="center" src="../../img/Astronomia/saturno.jpg">
    <font color="#00FFFF">
    <h1 align="center">SATURNO</h1>
    <p align="justify">
     Il suo diametro misura infatti all'equatore 120.000 km; il suo volume è quindi ben 763 volte maggiore rispetto a quello terrestre. La sua massa però è appena 95 volte quella della Terra: ciò significa che esso è ancora meno denso di Giove (densità 0,72, 1/8 di quella terrestre).
Come Giove, Saturno compie in un tempo relativamente breve il moto rotatorio attorno al proprio asse, impiegando circa 10 h e 15 m. Il suo moto di rivoluzione è invece lunghissimo: per svolgere il suo percorso attorno al Sole necessita di 30 anni, mantenendosi a una distanza media dall'astro pari a 1 miliardo e 428 milioni di chilometri. La temperatura di superficie del pianeta Saturno è di 150 °C. Dalle osservazioni appare avvolto da una fascia atmosferica il cui spessore è stato valutato in circa 26.000 km.
La peculiarità di Saturno consiste nei suoi anelli, spessi meno di 1 km e situati a circa 11.000 km sopra il suo disco, attorno all'equatore. La loro estensione verso lo spazio è di 56.000 km, il loro diametro complessivo è 270.000 km.
L'astronomo italiano Gian Domenico Cassini nel 1675 per primo rilevò che quell'anello visibile dalla Terra attorno a Saturno era in realtà diviso in più parti, e precisamente in due. Nel 1850 George P. Bond scoprì un terzo anello. Le osservazioni successive e le riprese fotografiche compiute dalle sonde spaziali hanno svelato l'esistenza di altri anelli. I quattro principali sono solitamente indicati con le lettere A, B, C, D. Probabilmente gli anelli sono costituiti da un gran numero di particelle di sabbia e di ghiaccio. Anche Saturno possiede il suo gruppo di satelliti.

    </p>
    </font>
</body>
</html>
